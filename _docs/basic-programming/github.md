---
title: GitHub
subtitle: คือเว็บไซต์ที่โปรแกรมเมอร์มือใหม่ <strong>ควรรู้จัก</strong> เป็นอันดับแรก
icon: fab fa-github
difficulty: 1
duration: 1
---

## ทำความรู้จักกับ Git

**Git** คือโปรแกรมที่ใช้เพื่อควบคุมเวอร์ชั่นของโปรแกรมที่เรียกกันว่า [Version control หรือ Revision control](https://th.wikipedia.org/wiki/การควบคุมการปรับปรุงแก้ไข) นับว่าเป็นโปรแกรมหนึ่งที่เป็นเครื่องมือหลักอันดับต้นๆเช่นเดียวกับ Editor

> เพิ่มเติม: สามารถศึกษาศัพท์ที่เกี่ยวข้องกับการใช้งาน Git ได้ที่ [https://th.wikipedia.org/wiki/การควบคุมการปรับปรุงแก้ไข#คำศัพท์](https://th.wikipedia.org/wiki/การควบคุมการปรับปรุงแก้ไข#คำศัพท์)

### คุณสมบัติ

โปรแกรม Git มีคุณสมบัติหลักๆที่ทำให้โปรแกรมเมอร์เลือกใช้งานมีดังนี้

- มีการติดตามการเขียนโปรแกรม ทำให้สามารถอธิบายได้ว่าการพัฒนาโปรแกรมนี้ไปถึงขั้นตอนใด และสามารถย้อนกลับมาได้หากเกิดปัญหา
- สามารถเทียบได้ว่าโปรแกรมในแต่ล่ะเวอร์ชั่น มีไฟล์ใด และบรรทัดใดแตกต่างกัน
- ช่วยเก็บโค้ดไว้ในที่ๆหนึ่งได้ เช่น บนอินเตอร์เน็ต ทำให้สามารถเข้าถึงได้อย่างสะดวก และมีโค้ดตัวอย่างเก็บไว้ใช้ภายหลังได้
- สามารถร่วมพัฒนาโปรแกรมพร้อมกันทีล่ะหลายๆคนได้ หรือเปิดเป็น **Source code** ให้ผู้พัฒนาอื่นๆที่สนใจ สามารถนำไปใช้งานหรือร่วมช่วยเหลือการพัฒนาโปรแกรมของคุณได้
- แบ่งสาขาของโปรแกรมได้ ทำให้การพัฒนาที่จะถูกแบ่งเป็น **Feature** ที่เรากำลังพัฒนา หรือเป็นการแก้ **Bug** อย่างมีระเบียบมากขึ้น

### หลักการทำงาน

ในวิธีการทำงานของ Git นั้้นอาจจะซับซ้อนสักเล็กน้อย เพราะมีการบริหารจัดการ Software เข้ามาเกี่ยวข้อง ดังนั้นในบทแรกเราจึงขออธิบายไว้เพียงเหตุการณ์ยกตัวอย่างเท่านั้น เพื่อเสริมเข้าใจในระดับพื้นฐาน จากนั้นจะลงสู่เนื้อหาหนักแน่นภายหลังในช่วงตลอดการเรียนกับเรา

> - ต้องการเปิดโปรเจคสำหรับทำงานโปรแกรมผ่าน GitHub ในที่นี้เราจะเรียกว่า **Repository**
>   - นาย A (Admin) เป็นหัวหน้างานและเจ้าของ มีหน้าที่ควบคุม และมีสิทธิ์การใช้งานเป็นผู้ดูแล
>   - นาย M (Manager) เป็นผู้จัดการ รับผิดชอบวางแผนระบบทั้งหมด และมีสิทธิ์การ **Reviews**
>   - นาย B (Back-end programmer) เป็นโปรแกรมเมอร์ รับผิดชอบดูแลส่วนของการทำงานหลังร้าน
>   - นาย F (Front-end programmer) เป็นโปรแกรมเมอร์ รับผิดชอบดูแลส่วนของการทำงานหน้าร้าน
>   - นาย T (Tester) เป็นเทสเตอร์ รับผิดชอบทดสอบระบบทั้งหมด
> - นาย A จะต้องทำการสร้าง Repository บน GitHub และทำการเพิ่มผู้ใช้อื่นๆ เป็น Members ทั้งหมด เพื่อให้สามารถเป็น **Contributors** (ผู้มีส่วนร่วม) ได้
>   - ในขั้นตอนนี้ อาจจะต้องมีการกำหนด **Permissions** (สิทธิ์การเข้าถึง) เพื่อกำหนดไม่ให้เกิดความผิดพลาดการเหลื่อมล้ำหน้าที่ของแต่ล่ะคน
>   - ตั้งให้นาย S ที่เป็นผู้ออกแบบระบบ สามารถ Reviews ก่อนทำการ **Pull Request** ได้
> - นาย S จะต้องทำการดูแลส่วนของ **Branch** (สาขา) และการ Reviews เพื่อตรวจสอบการ Pull Request จากโปรแกรมเมอร์คนอื่น
>   - ตามการวางแผน การสร้าง Branch จะแบ่งเป็นดังนี้
>     - นาย A รอการพัฒนาจากสาขาอื่นๆ โดยตัวเองจะถือสิทธิ์ดูแลบน `master` ในระหว่างรอ
>     - นาย S พัฒนาสาขา `develop`
>     - นาย B พัฒนาสาขา `feature/back-end`
>     - นาย F พัฒนาสาขา `feature/front-end`
>     - นาย T พัฒนาสาขา `unit-test`
> - นาย B, F และ T จะต้องพัฒนาตามหน้าที่ของตนในแต่ล่ะ Branch
>   - ในกรณีที่ 3 คนนี้มีปัญหา นาย A หรือ S สามารถเข้ามามีส่วนร่วมเพื่อแก้ปัญหาได้ แต่คนอื่นๆจะไม่สามารถเข้าถึงด้วยกันเองได้
>   - เมื่อแต่ล่ะคนเขียนโค้ดบางส่วนเสร็จ ให้ทำการ **Commit** เพื่อเตรียมปรับเวอร์ชั่นโปรแกรม และเขียนข้อความให้เข้าใจว่ามีการเปลี่ยนแปลงโค้ดส่วนไหน เพื่ออะไร
>   - เมื่อพร้อมสำหรับการปรับเวอร์ชั่น ให้ทำการ Pull Request เพื่อทำการขอให้ **Merge** (รวม) โค้ดของแต่ล่ะคน ไปยัง `develop` โดยในส่วนนี้จะถูกนาย S ตรวจสอบ หากไม่ผ่านจะทำการปฎิเสธและต้องแก้ไขให้ถูกต้องอีกครั้ง
> - เมื่อโปรแกรมพร้อมใช้งานจริง ให้นาย A ทำการ Merge จาก `develop` -> ไปยัง -> `master` เป็นอันเสร็จสิ้นของการพร้อมให้โปรแกรมนำไปใช้งานจริง

## GitHub คืออะไร

[GitHub](https://github.com/) เป็นผู้ให้บริการ Git ที่สามารถทำการเชื่อมต่อบนอินเตอร์เน็ตได้ และมีการติดตามการเขียนโปรแกรมแบบ Source code ของคุณ ทำให้ช่วยสร้างโปรไฟล์สำหรับการสมัครงานได้ค่อนข้างดี

โดย GitHub ก็เปิดโอกาสให้โปรแกรมของคุณที่มีผู้อื่นๆสนใจ สามารถเข้าร่วมเป็น Contributors เพื่อพัฒนาโปรแกรมร่วมกันได้ เช่นเดียวกับ Repository ในชื่อ [anitation/nong-program](https://github.com/anitation/nong-program) ของเราที่ใช้เพื่อพัฒนาเนื้อหาเหล่านี้ขึ้นมา

> **หมายเหตุ:** นอกจาก GitHub แล้ว ยังมีเว็บไซต์และผู้ให้บริการอื่นๆอีกมากมาย เช่น [BitBucket](https://bitbucket.org/), [GitLab](https://gitlab.com/)

## การติดตั้ง Git

การจะใช้ Git นั้นนอกจากจะต้องมีผู้ให้บริการอย่างเช่น GitHub แล้ว ยังคงจำเป็นจะต้องติดตั้งบนเครื่องที่ต้องการใช้งานด้วย เพื่อให้สามารถเรียกใช้งานและคำสั่งต่างๆได้

**Download:** [https://git-scm.com/download](https://git-scm.com/download)
