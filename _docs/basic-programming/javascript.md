---
title: JavaScript
subtitle: ทำความรู้จักกับภาษา <strong>JavaScript</strong> ก่อนการเรียนรู้การเขียนโปรแกรมเบื้องต้น
icon: fab fa-js-square
difficulty: 1
duration: 1
useful: 4
---

![JavaScript]({{ 'assets/images/docs/javascript.gif' | absolute_url }})

**JavaScript** (ชื่อย่อ: JS) เป็นภาษาโปรแกรมที่ถูกออกแบบให้ใช้งานบน [Web browser](https://th.wikipedia.org/wiki/เว็บเบราว์เซอร์) เป็นหลัก เดิมสามารถทำงานได้เพียงบน [Client](https://th.wikipedia.org/wiki/เครื่องลูกข่าย) เท่านั้น และไม่สามารถทำงานบน [Server](https://th.wikipedia.org/wiki/เซิร์ฟเวอร์) ได้ แต่ในปัจจุบัน JavaScript เป็นภาษาที่มีการพัฒนาการที่ดีกว่าหลายๆภาษา จนกลายเป็นภาษาที่รองรับในการพัฒนาอุปกรณ์ที่หลากหลายมากขึ้น

## คุณสมบัติของ JavaScript

- เรียนรู้ง่าย โดยการเรียนพื้นฐานค่อนข้างง่ายกว่าภาษาซี
- Web browser ในยุคปัจจุบันมีการรองรับการทำงาน JavaScript ทั้งหมด
- ทำให้เว็บไซต์ที่เคยได้เพียงแสดงผล สามารถทำงาน **เป็นโปรแกรม** ได้

> **ยกตัวอย่าง:** เปรียบเสมือน **รถยนต์** ที่เคยขับได้อย่างเดียว แต่พอมี JavaScript เข้ามาอาจจะช่วยให้รถมีระบบเพิ่มความสะดวก เช่น ดูทีวีได้ มีกล้องท้ายรถ ระบบกันขโมย ดังนั้นต่อให้เว็บไซต์เราไม่มี JavaScript ก็ยังคงสามารถใช้งานได้ แต่จะไม่มีลูกเล่นเสริมอื่นๆที่ทำให้เว็บไซต์เข้าถึงได้ง่ายและสะดวกยิ่งขึ้น

## ข้อเสียของ JavaScript

- ทำงานได้เฉพาะบน Web Browser เท่านั้น
- มีรูปแบบการเขียนที่หลากหลายมาก เพราะ [ECMAScript (ชื่อย่อ: ES)](https://en.wikipedia.org/wiki/ECMAScript) เข้ามามีบทบาทแทนภาษา JavaScript ในหลายๆส่วน ทำให้การเขียนโปรแกรมสั้นลง แต่ก็มีรูปร่างที่เปลี่ยนไป ซึ่งหลายๆ Web Browser ในปัจจุบันจะรองรับการทำงานเหล่านี้หมด
  - ถึงอย่างไรเราก็ยังคงเลือกใช้ JavaScript ตามเดิมได้โดยไม่ต้องใช้ ES เพียงแต่การตอบถามปัญหาโปรแกรมเมอร์กันเองบางครั้ง เราอาจจะต้องการ JavaScript แต่คำตอบดันเป็น ES ก็ได้ เพราะมีสัญลักษณ์หรือรูปแบบที่เขียนได้ง่ายกว่า จึงเป็นเรื่องหนึ่งที่เราอยากเตือนหากเจอ Code แปลกๆทั้งๆที่มันก็นำมาใช้งานบน JavaScript ได้ปกติ
- ปัญหาของ [Asynchronous](https://en.wikipedia.org/wiki/Asynchrony_(computer_programming)) ที่หากไม่ตรวจสอบให้ดีอาจจะทำให้โปรแกรมทำงานข้ามขั้นตอนได้
  - Synchronous (ชื่อย่อ: Sync) คือการทำงานของโปรแกรมจะถูกสั่งทำงาน และรอให้เสร็จทีล่ะบรรทัด
  - Asynchronous (ชื่อย่อ: Async) คือการทำงานของโปรแกรมจะถูกสั่งทำงาน โดยจะไม่มีการรอให้เสร็จทีล่ะบรรทัด

> **ยกตัวอย่าง:** ในร้านอาหารหากใช้วิธีการ **Sync** ตอนที่คุณเข้าไปนั่งและกำลังรอสั่งเมนู มีลูกค้าสั่งก่อน คุณจำเป็นจะต้องรอให้ลูกค้าคนนั้นสั่งให้เสร็จ และกินให้เสร็จก่อน คุณถึงจะได้คิวต่อไป แต่หากใช้วิธี **Async** คุณสามารถสั่งอาหารระหว่างที่มีออเดอร์จากโต๊ะข้างๆได้ทันทีโดยไม่ต้องรอ และพ่อครัวก็สามารถทำเมนูพร้อมกันทีล่ะหลายๆเมนูได้
>
> ดังนั้นการเขียนโปรแกรมการใช้ Sync ะทำให้ง่ายต่อการจัดการคำสั่งต่างๆที่ชัดเจน แต่อาจจะช้ากว่าการทำงานของ Async ขณะที่ Async หากเป็นระบบใหญ่และไม่จัดการระบบให้ดี อาจจะมีปัญหาที่ทำให้คำสั่งผิดเพี้ยนได้

## การพัฒนาของ Node.js

เป็นสาเหตุหลักที่เราเลือกใช้ JavaScript ในการสอนการเขียนโปรแกรมพื้นฐาน เพราะการพัฒนาการของ [Node.js](https://nodejs.org/) ที่เป็น Engine สำหรับการเขียน JavaScript ทำให้มีความสามารถนำมาใช้งานนอกเหนือจากบน Web Browser ได้ เช่น Web Server, Mobile Application หรือ Desktop Application และอื่นๆอีกมากมายดังรูปส่วนบนที่ได้อธิบายไว้

จนทุกวันนี้กลายเป็นเครื่องมือที่ **วงการ Startup** ทั้งไทยและต่างประเทศเริ่มนำมาใช้งานมากขึ้น ทั้งการทำเว็บไซต์, [IoT](https://th.wikipedia.org/wiki/อินเทอร์เน็ตของสรรพสิ่ง), [RESTful](https://en.wikipedia.org/wiki/Representational_state_transfer), [ปัญญาประดิษฐ์](https://th.wikipedia.org/wiki/ปัญญาประดิษฐ์) และอื่นๆอีกมากมาย เพราะการเรียนรู้เพียงภาษาเดียวก็สามารถพัฒนาได้หลายส่วนประกอบ รวมทั้งสามารถเริ่มต้นพัฒนา Application ได้ดีสำหรับคนเดียวหรือใช้ทีมโปรแกรมเมอร์ที่น้อยกว่า

> **หมายเหตุ:** Node.js ไม่ใช่ภาษาโปรแกรม และไม่เหมือนกับภาษา ECMAScript กล่าวคือ ECMAScript เป็นภาษาโปรแกรมเสริมที่มีบน JavaScript ส่วนของ Node.js เป็นระบบเสริมที่จะทำให้ JavaScript มีความสามารถหลากหลายมากกว่าเดิม ดังนั้นอาจจะมองได้ว่า `Node.js > (ECMAScript > JavaScript)` ซึ่งหมายถึง JavaSciprt เป็นรากฐาน และ ECMAScript เป็นอีกภาษาที่พัฒนาต่อยอด และมี Node.js เป็นผู้ขับเคลื่อนทั้ง 2 ภาษานี้เข้าด้วยกันให้ดียิ่งขึ้น

## คุณสมบัติของ Node.js

- ช่วยทำให้การเขียนโปรแกรมง่ายกว่าเดิม เพราะสามารถใช้ภาษาเดียวพัฒนาได้ทั้งฝั่ง Client และ Server หรือสามารถสร้าง Application ได้อีกด้วย
- รองรับการเชื่อมต่อกับ Database ทั้ง [SQL](https://th.wikipedia.org/wiki/ภาษาสอบถามเชิงโครงสร้าง) และ [NoSQL](https://en.wikipedia.org/wiki/NoSQL) เป็นอย่างดี
- ใช้ข้อมูลประเภท [JSON](https://developer.mozilla.org/en-US/docs/Glossary/JSON) เป็นหลัก ทำให้ง่ายต่อการเขียนโปรแกรมในการจัดการข้อมูล
- เบาและเรียบง่าย และมีการใช้ [Non-blocking I/O](https://en.wikipedia.org/wiki/Asynchronous_I/O) ในการทำงาน ทำให้เร็วกว่า มีการใช้ทรัพยากรที่น้อยกว่า
- มีการรองรับบนโปรแกรม IDE และ Editor มากมาย
- มี [Package manager](https://en.wikipedia.org/wiki/Package_manager) ในชื่อ [npm](https://en.wikipedia.org/wiki/Npm_(software)) ที่สามารถจัดการข้อมูลได้อย่างดี

> **หมายเหตุ:** ถึงอย่างไรในบทแรกเราจะสอนใช้งานเฉพาะ JavaScript เป็นพื้นฐานก่อนที่เริ่มใช้งาน Node.js ในภายหลัง เนื่องจากการเริ่มต้นใช้ Node.js ทันทีอาจจะมีปัญหาการติดตั้งโปรแกรมที่มากมาย และการเขียนโปรแกรมที่ใช้งานยากกว่า

## ทดลองใช้งานบนหน้าเว็บไซต์นี้

การใช้ JavaScript สามารถสั่งทำงานผ่าน Web Browser ได้ทันที ผ่านการใช้ [Developer Tools](https://en.wikipedia.org/wiki/Web_development_tools) โดยการกดปุ่ม `F12` และเลือก `Console` เพื่อใช้คำสั่งต่างๆของ JavaScript ได้ทันที

> **หมายเหตุ:** ในการใช้งาน Console บน Developer Tools สามารถกด `ESC` เพื่อเปิดใช้งานได้ โดยต้องคลิกบนหน้า Developer Tools ด้วย

![Developer Console]({{ 'assets/images/docs/developer-console.jpg' | absolute_url }})
*ภาพตัวอย่างของ Developer Tools ที่อยู่ในหน้า Console ของ [Google Chrome](https://developer.chrome.com/devtools)*

โดยในส่วนของ Console จะบอกถึงการมีปัญหาของหน้าเว็บไซต์ได้เช่นกัน ซึ่งหากทุกคนที่เปิด Console ดูจะพบว่ามีข้อความสีแดงดังต่อไปนี้

- สำหรับ Google Chrome

> Uncaught ReferenceError: Hello is not defined
{:.is-danger}

- สำหรับ Mozilla Firefox

> ReferenceError: Hello is not defined[Learn More]
{:.is-danger}

<script>
  console.log(Hello);
</script>

นั้นเป็นเพราะว่าเราพยายามทำให้หน้าเว็บนี้มี Error อยู่จุดหนึ่งเพื่อทดสอบว่าทุกคนได้เข้าถึงหน้า Console ที่ถูกต้องกันแล้ว แต่หากพบ Error อื่นๆอันนี้ก็จะเกิดความผิดพลาดของในหน้าเว็บที่เราไม่ได้ตั้งใจกันล่ะ 😅

## การใช้ JavaScript ผ่าน Console

เราจะเห็นว่าใน Console จะมีเครื่องหมาย `>` และเราสามารถพิมพ์ในช่องนั้นได้ นั้นคือการเราเรียกใช้ JavaScript ต่างๆโดยให้ทำการลองใส่ Code ดังต่อไปนี้

```javascript
alert('Work!');
```

![Developer command a console]({{ 'assets/images/docs/developer-command-a-console.jpg' | absolute_url }})
*รูปตัวอย่างการเขียน `alert('Work!')` ลงบน Console*

เมื่อเขียนเสร็จ ให้กด `Enter` จากนั้นผลลัพธ์จะแสดงเป็นข้อความเตือนขึ้นมาว่า **Work!** ผ่านหน้า Web Browser นี้

> **หมายเหตุ:** สามารถกดเครื่องหมาย `▶` เพื่อดูผลลัพธ์ได้เช่นกัน หรือกด `</>` เพื่อเปิด Editor สำหรับการทดลองเขียนโปรแกรมผ่าน Web Browser ด้วยภาษา JavaScript

## บทสรุป

- เข้าใจคุณสมบัติการทำงานของ **JavaScript (JS)** บน **Web Browser**
- ภาษา **ECMAScript (ES)** ที่เป็นภาษามีการพัฒนาจาก JavaScript เป็นรากฐาน
- Node.js ที่เป็น Engine ของ JavaScript และ ECMAScript
- วิธีการใช้ JavaScript ต่างๆ
  - ใช้หน้า Console บน Developer Tools โดยการกดปุ่ม `F12`
  - Run ผ่าน Node.js
  - สร้างไฟล์นามสกุล `.js` และเรียกใช้งานผ่าน Web Browser
  - ใช้ควบคู่กับภาษา [HTML](https://th.wikipedia.org/wiki/เอชทีเอ็มแอล) ในการเขียนหน้าเว็บไซต์พร้อมกับ JavaScript

> **เพิ่มเติม:** เพื่อความรวดเร็วในการเรียนรู้ และไม่จำเป็นต้องติดตั้งโปรแกรมใดๆ ผู้เรียนสามารถไปที่หน้าเว็บ [{{ 'editor' | absolute_url }}]({{ 'editor' | absolute_url }}) ของเราหรือที่หน้า `เพิ่มเติม -> Editor` เพื่อเรียกใช้งาน Editor ผ่าน Web Browser และสามารถกด `Run a code` เพื่อทดลองภาษา JavaScript ได้ทันที
