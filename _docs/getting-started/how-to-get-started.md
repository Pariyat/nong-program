---
---

# วิธีเริ่มต้นการเขียนโปรแกรมง่ายๆ

สำหรับวิธีการเริ่มต้นเขียนโปรแกรมและทำความเข้าใจกับน้องโปรแกรม อาจจะต้องมีพื้นฐาน และอุปกรณ์ที่เตรียมพร้อมกันสักหน่อย ซึ่งพื้นฐานแต่ล่ะคนก็จะไม่เหมือนกัน ซึ่งหากคิดว่ามีความเข้าใจเนื้อหาส่วนใดแล้วสามารถเลือกข้ามไปอีกเนื้อหาได้ทันที

> ทุกๆเนื้อหาจะถูกแบ่งบน Sidebar Navigation หรือแถบนำทางด้านข้างขวาไว้แล้ว สำหรับเนื้อหาบนมือถือเข้าถึงด้วย Hamburger button หรือแถบนำทางของเครื่องหมาย ☰

## ทักษะ (Skills)

เป็นสิ่งแรกที่ขาดไม่ได้เลยคือพื้นฐาน ซึ่งหลักๆแล้วอยากให้มีพื้นฐานการอ่านเขียนภาษาอังกฤษ เป็นสิ่งที่ไม่ควรขาดและเป็นพื้นฐานหลัก เพราะเอกสารและบทความตลอดต่อจากนี้จะมีภาษาไทย-อังกฤษผสมกันมากขึ้น อีกทั้งจำเป็นในอนาคต คิดซะว่าเหมือนเป็นหมอที่ต้องอ่านหนังสือชีววิทยากับศัพท์แปลกๆ อาชีพโปรแกรมเมอร์ก็จะมี API กับศัพท์แปลกๆเช่นกัน โดยมักเป็นภาษาอังกฤษด้านเทคโนโลยีเป็นหลัก ซึ่งลองคิดภาพถ้าเราคุยกับหมอถามว่าเรามีปัญหาสุขภาพอะไร ศัพท์แปลกๆมันก็คงจะเข้ามาหลายๆคำ คล้ายๆกับลูกค้าคุยกับโปรแกรมเมอร์ไม่ค่อยรู้เรื่องนั้นแหละครับ

> ก็ไม่จำเป็นต้องอ่านเขียนแกรมม่าได้อย่างคล่องแคล่ว ขอแค่รู้จักกับคีย์เวิร์ด หรือสามารถใช้งาน [Google Translate](http://translate.google.co.th/) เป็นอย่างที่บอกในบทแรกก็เพียงพอแล้ว

## ประสบการณ์ (Experience)

สิ่งนี้สามารถพัฒนาได้ตลอด เพียงแต่อย่างน้อยๆอยากให้ใช้คอมพิวเตอร์เป็น เปิดเครื่องได้ ต่ออุปกรณ์เล็กๆน้อยๆเป็น เข้าใจการทำงานของอุปกรณ์โดยพื้นฐาน มันก็สามารถเริ่มต้นเป็นโปรแกรมเมอร์กันได้หมดครับ แต่คิดว่าข้อนี้อ่านมาถึงขั้นนี้น่าจะผ่านกันทุกคน เพราะการเข้ามาอ่านบทความนี้ก็คือใช้อินเตอร์เน็ตเป็นกันแล้ว

> ยุคนี้ก็ยังอาจจะมีคนใช้อินเตอร์เน็ตไม่เป็นกันอยู่เช่นกันเลยมีการกล่าวในส่วนนี้ ดังนั้นอย่างน้อยๆคนที่จะเริ่มต้นเป็นโปรแกรมเมอร์ก็ต้องคุ้นเคยกับอุปกรณ์คอมพิวเตอร์ หรือมือถือกันบ้าง

## อุปกรณ์ (Hardware)

อุปกรณ์เป็นสิ่งที่ขาดไม่ได้แน่นอน เพราะน้องโปรแกรมไม่ได้มีตัวตนจริงๆ จำเป็นต้องมีคอมพิวเตอร์เหมือนหัวใจหลักเสมอ ซึ่งไม่ต้องบรรยายมาก มีเพียงแค่คอมพิวเตอร์ ไม่ว่าจะเป็นคอมพิวเตอร์ตั้งโต๊ะ (Desktop, All in one, PC) หรือคอมพิวเตอร์พกพา (Notebook, Laptop) ก็สามารถเริ่มต้นเป็นโปรแกรมเมอร์  โดยไม่จำเป็นต้องมีเครื่องแรงๆหรือมีคุณภาพมากมาย เปิดเครื่องและระบบปฎิบัติการได้ไม่มีปัญหาพอ

> จะเป็นเครื่องมือสอง เครื่องราคาไม่เกินหมื่น 

## โปรแกรม (Software)

โปรแกรมเราจะไปแนะนำกันในบทอื่นกัน ขอเพียงแค่มีระบบปฎิบัติการ (OS หรือ Operation System) โดยควรเป็นรุ่นล่าสุด เช่น Windows 10 หรือ macOS สำหรับชาว Apple แต่หากถึงขั้นใช้งาน Linux อย่าง Ubuntu, CentOS อะไรทำนองนี้ได้ ผมก็คิดว่าควรข้ามบทแรกๆไปได้ล่ะครับ เพราะประสบการณ์และความรู้มาเกินพื้นฐานกันแล้ว

> ในกรณีที่มี Windows 8 หรือ 7 หรือต่ำกว่านั้น เราก็ยังมีบทความเพื่อการติดตั้งโปรแกรมสามัญประจำเครื่อง โดยฝึกลงกันเองได้โดยไม่ต้องลงที่ร้านคอมกันครับ TODO: Link to os installation doc
