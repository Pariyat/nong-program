---
---

# การรายงานปัญหาบนเอกสาร

สำหรับน้องๆที่พบปัญหาที่เกิดขึ้นบนเอกสาร ไม่ว่าจะเป็นเนื้อหาผิด สะกดผิด อ่านไม่เข้าใจ อยากสอบถามเพิ่มเติม อยากได้ระบบใหม่ ก็สามารถทำการเปิด Issues ได้ตามลิงก์ดังต่อไปนี้

> [https://github.com/anitation/nong-program/issues](https://github.com/anitation/nong-program/issues)

โดยน้องๆทุกคนจำเป็นจะต้องมีบัญชี [GitHub](https://github.com) เพราะการสร้าง Issues ต้องทำการเข้าสู่ระบบทุกครั้ง โดยทำการสมัครสมาชิกได้ที่นี่

> [https://github.com/join](https://github.com/join)

ซึ่งอย่างไรก็ตามบัญชี GitHub ค่อนข้างสำคัญต่อการเรียนรู้ในอนาคตอยู่แล้ว และยังช่วยสร้างโปรไฟล์น้องๆให้มีผลงานไว้ใช้ตอนสมัครงานได้ดีมากอีกด้วย ดังนั้นพี่ๆขอแนะนำให้สมัครกันทุกคนไว้ได้เลยครับ

## YouTube

> Coming soon...

## Issues คืออะไร

Issues แปลว่า **ประเด็นหรือปัญหา** ซึ่งก็คือหากน้องคิดว่าเจอปัญหาอะไรก็ตาม ที่ต้องการความช่วยเหลือจากพี่ๆที่ดูแลก็จะสามารถทำได้โดยเปิด Issues ขึ้นมาใหม่เพื่อให้น้องๆสามารถพูดคุยสอบถามปัญหาได้ โดยสถานะจะแสดงเป็น **Open** และหากได้รับการแก้ไขปัญหาเสร็จสิ้น สถานะจะถูกเปลี่ยนเป็น **Closed**

## จะสร้างการรายงานอย่างไร

เมื่อเข้าตามลิงก์ [https://github.com/anitation/nong-program/issues](https://github.com/anitation/nong-program/issues) จะเป็นศูนย์รวมการแจ้งของทุกๆคน ซึ่งน้องๆก็สามารถร่วมแสดงความคิดเห็นกับการแจ้งปัญหาของผู้อื่นได้ ส่วนการเริ่มการรายงานใหม่ทำได้โดยการกดปุ่ม `New Issue` สีเขียว จากนั้นให้ทำการขั้นตอนตามที่ Textfield ได้เขียนไว้

> * Textfield คือพื้นที่สำหรับกรอกข้อมูลตัวอักษร เป็นแบบหลายบรรทัด
