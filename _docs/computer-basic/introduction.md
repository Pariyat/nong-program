---
---

# บทนำ

ก่อนจะไปพบกับน้องโปรแกรม เราก็น่าจะต้องผ่านพี่คอมของเรากันสักหน่อย เพราะต่อจากนี้เราจะพบกับศัพท์ด้านเทคโนโลยีคอมพิวเตอร์อีกมากมาย จึงควรเข้าใจว่าอย่างน้อยๆพื้นฐานคอมพิวเตอร์มีอะไรกันบ้าง

> บทนี้ออกๆแนวเป็นความรู้ระดับมัธยมต้น ของเนื้อหาด้านเทคโนโลยีสารสนเทศ แต่ก็จะมีเสริมเกร็ดความรู้ที่สำคัญต่อการเขียนโปรแกรมด้วย และเป็นเนื้อหาตามประสบการณ์ เชื่อว่าหลายๆท่านจะอ่านกันเข้าใจง่ายกว่าหนังสือแน่นอน

## คอมพิวเตอร์คืออะไร

จริงๆมันยังมีคนเรียกอีกหลายๆศัพท์ ตั้งแต่คอม (COM), ซีพียู (CPU), เคส (Case), เดสก์ท็อป (Desktop) และอื่นๆมากมายที่หลายๆคนเรียกกัน รวมทั้งยังมีประเภทแบบพกพาได้ที่บางคนก็เรียกโน๊ตบุ๊ค (Notebook) หรือแล็ปท็อป (Laptop) ซึ่งมันมีปัจจัยการเรียก และมีความหมายอีกมากมายที่ควรมารู้ เพื่อที่เราจะได้เรียกได้อย่างถูกต้อง

แต่ก่อนอื่นก็ต้องขออธิบายกันว่าคอมพิวเตอร์ (Computer) คืออะไร และเทคโนโลยีคอมพิวเตอร์ (Computer Technology) มีบทบาทอะไร ซึ่งมันจะกล่าวไปยังประวัติศาสตร์ที่น่าสนใจกันด้วยครับ และทุกๆเนื้อหาน่าสนใจมาก

### การเริ่มต้นของยุคคอมพิวเตอร์

**คอมพิวเตอร์ (Computer)** มีชื่อไทยน่ารักๆว่า **คณิตกรณ์** ซึ่งก็ตามชื่อเป็นเครื่องที่มีความสามารถคำนวณคณิตศาสตร์ แต่ปัจจุบันบางคนอาจจะไม่ทราบว่า **Smartphone** ที่เราใช้กันอยู่ ถูกจัดว่าเป็นหนึ่งในอุปกรณ์คอมพิวเตอร์ด้วยเช่นกัน

![Computer]({{ 'assets/images/computer-basic/introduction/computer.jpg' | absolute_url }})
*จากรูปดังกล่าวจัดเป็นอุปกรณ์คอมพิวเตอร์ทั้งหมด*

ซึ่งถ้าให้เล่ากันตามประวัติศาสตร์กันไปเลย คอมพิวเตอร์มันมีคำที่มาที่ไป มาจากคำว่า **Computation** แปลว่าการคำนวณ ซึ่งมนุษย์เริ่มใช้วิธีการคำนวณอย่างง่ายด้วยการใช้ "นิ้วนับเลข" จนกระทั่งมีการพัฒนา Computer ซึ่งเป็นที่แน่ชัดว่าแปลว่าเครื่องช่วยคำนวณ เช่น ลูกคิด นั้นเอง

> **Note:** สอนภาษากันสักหน่อยแบบเข้าใจง่ายๆ การเติมลงท้ายด้วย tion คือ "การ" และการเติมท้ายคำว่า ter คือ "วัตถุ" นั้นหมายถึงว่า Compute (คอมพิวต์) แปลว่าคำนวณ Computation (คอมพิวเตชั่น) แปลว่าการคำนวณ สุดท้าย Computer (คอมพิวเตอร์) แปลว่าเครื่องคำนวณ

ก็น่าจะเริ่มเห็นความสำคัญของทักษะด้านภาษากันบ้าง เพราะมันทำให้เราเข้าใจ Defination (คำนิยาม) จะช่วยให้เราเข้าใจความหมายของคำมากขึ้นครับ ทำให้บางครั้งเราอาจจะคาดเดาความหมายจากภาษาอังกฤษได้ดียิ่งขึ้น

![Computer]({{ 'assets/images/computer-basic/introduction/abacus.jpg' | absolute_url }})
*ลูกคิด ต้นกำเนิดของการคำนวณ (Computation)*

ซึ่งลูกคิด จัดว่าเป็นคอมพิเตอร์ที่มีการทำงานแบบ **Analog (อนาล็อก)** เข้าใจอย่างง่ายๆได้ว่าเป็นคอมพิวเตอร์ที่ยังไม่ฉลาด มีไว้เพื่อแก้ไขปัญหาบางอย่างเท่าที่อุปกรณ์จะทำได้เท่านั้น

จนมาตอนหลังได้เกิดการทำงานแบบ **Digital (ดิจิตอล)** ขึ้นมา ซึ่งทำให้อุปกรณ์มีความฉลาดมากขึ้น เริ่มสามารถเขียนโปรแกรมคำสั่งเข้าไปได้ และมีความสามารถที่หลากหลายกว่าเดิม ซึ่งก็คือคอมพิวเตอร์ในยุคปัจจุบันนั้นเอง

> **Note:** ข้อมูลจากอุปกรณ์ Analog จะเป็นไปตามกายภาพ (Physical) ที่สามารถสัมผัสรับรู้ด้วยธรรมชาติ เช่น แสง ลม ความร้อน รวมทั้งการใช้มือมนุษย์นับตัวเลขเช่นกัน ในขณะที่ Digital จะเป็นไปตามข้อมูล (Data) ซึ่งเราไม่สามารถจับต้องได้ และจะมีข้อมูลคือเลข 0 กับ 1 เป็นหลัก ซึ่งข้อมูลจะต้องมีพลังงานหรือสื่อกลาง เป็นตัวกลางในการรักษาการเก็บข้อมูล และเราก็ไม่สามารถเข้าใจมันได้ยกเว้นคอมพิวเตอร์ดิจิตอลด้วยกันเอง

![Computer]({{ 'assets/images/computer-basic/introduction/analog-digi.png' | absolute_url }})
*ภาพเปรียบเทียบระหว่าง Analog กับ Digital เราจะเห็นได้ว่า Digital จะมีความคงที่มากกว่าเพราะเป็น Data ทำให้ข้อมูลที่ได้รับมีความแน่นอนกว่า ขณะที่ Analog จะดูเป็นเส้นเหมือนคลื่นที่มีความไม่แน่นอนตาม Physical*

ดังนั้นถ้ายกตัวอย่างเพื่อเปรียบเทียบให้เข้าใจง่ายกว่าเดิมเพราะทั้งสองอย่างนี้มีบทบทในชีวิตเราอย่างมาก ดังตารางนี้

|Analog|Digital|ความแตกต่าง|
|---|---|---|
|[เครื่องวัดอุณหภูมิแบบปลอด]({{ 'assets/images/computer-basic/introduction/thermometer-ana.jpg' | absolute_url }})|[เครื่องวัดอุณหภูมิด้วยเซ็นเซอร์]({{ 'assets/images/computer-basic/introduction/thermometer.jpg' | absolute_url }})|แบบเซ็นเซอร์จะมีจอแสดงผลเป็นเลขที่ชัดเจน แต่แบบปลอดต้องดูจากเส้นปลอดที่มีเลขไม่แน่นอน|
|[เครื่องวัดความดันแบบสูบลม โดยดูผลจากปลอด]({{ 'assets/images/computer-basic/introduction/pressure-gauge-ana.jpg' | absolute_url }})|[เครื่องวัดความดันแบบใช้ไฟฟ้า พร้อมจอแสดงผล]({{ 'assets/images/computer-basic/introduction/pressure-gauge.jpg' | absolute_url }})|แบบไฟฟ้าจะเห็นเลขความดันที่ชัดเจนและใช้งานง่าย แบบสูบลมจะต้องสูบลมเพื่อบีบแขนเองจากนั้นดูความดันผ่านปลอดเช่นกัน|
|[นาฬิกาเข็ม]({{ 'assets/images/computer-basic/introduction/clock.jpeg' | absolute_url }})|[นาฬิกาดิจิตอล]({{ 'assets/images/computer-basic/introduction/clock-digital.jpg' | absolute_url }})|แบบดิจิตอลจะเห็นเลขหน่วยวินาทีที่ชัดเจน และสามารถจับเวลาได้กับบางรุ่น ขณะที่แบบเข็มจะบอกเวลาที่แน่นอนยากกว่า และไม่มีระบบเสริม|
|[เทป]({{ 'assets/images/computer-basic/introduction/tape.jpg' | absolute_url }})|[CD]({{ 'assets/images/computer-basic/introduction/cd.jpg' | absolute_url }})|แบบ CD จะเล่นเสียงได้ดีกว่าเทป และเลือกเพลงได้ง่ายกว่า
|[ฟังเพลงผ่านคลื่นวิทยุ]({{ 'assets/images/computer-basic/introduction/radio.jpg' | absolute_url }})|[ฟังเพลงผ่านอินเตอร์เน็ต]({{ 'assets/images/computer-basic/introduction/joox.png' | absolute_url }})|วิทยุเวลาสัญญาณไม่ดีจะทำให้เสียงไม่ชัดระหว่างเล่น ขณะที่ของอินเตอร์เน็ตหากสัญญาณไม่ดีอาจจะทำให้เสียงขาดหายไปและกลับมาเล่นต่อเมื่อมีสัญญาณ|
|[ที่ควบคุมแอร์ด้วยมือ]({{ 'assets/images/computer-basic/introduction/air-controller.jpg' | absolute_url }})|[ที่ควบคุมแอร์ด้วยรีโมท]({{ 'assets/images/computer-basic/introduction/air-remote.jpg' | absolute_url }})|แบบคุมมือจะต้องเดินไปหมุนเอง และปรับได้ไม่คงที่ แบบรีโมทจะมีตัวเลขวัดอุณหภูมิแสดงที่ชัดเจนกว่า|

เราก็อาจจะพอเห็นได้แล้วว่าแต่ล่ะแบบมีข้อดีข้อเสียต่างกันอย่างไร โดยเราอาจจะสรุปได้ดังนี้

|Analog|Digital|
|---|---|
|ใช้ตามหลักกายภาพเป็นหลัก ทำให้มีความเป็นธรรมชาติ|ใช้ตามหลักข้อมูลเป็นหลัก ทำให้มีความคงที่|
|มีราคาถูกกว่า|มีราคาแพงกว่า|
|ไม่มีการแสดงผลที่ชัดเจน|มีการแสดงผลที่ชัดเจนผ่านจอแสดงผล|
|การควบคุมไม่แน่นอน|การควบคุมแน่นอนกว่า|
|ไม่สามารถเก็บและดัดแปลงข้อมูลได้|สามารถเก็บและดัดแปลงข้อมูลได้|
|มีความแม่นยำน้อย|มีความแม่นยำมากกว่า|
|ใช้อุปกรณ์น้อยกว่า|จำเป็นต้องใช้อุปกรณ์มากกว่า|
|การดัดแปลงทำได้ยาก|การดัดแปลงอุปกรณ์ทำได้ง่าย|
|อาจจะสามารถใช้งานได้โดยไม่ต้องมีไฟฟ้า|จำเป็นต้องใช้พลังงานจากไฟฟ้าหรือถ่าน|
|อาจจะมีการใช้ทรัพยากรที่สิ้นเปลืองกว่า เช่น การใช้ฟิลม์ถ่ายรูป|มีการใช้ทรัพยากรซ้ำได้ เช่น การใช้ SD Card เก็บข้อมูลการถ่ายรูป|

ดังนั้นอุปกรณ์คอมพิวเตอร์แบบอนาล็อกก็ใช่ว่าจะไม่มีประโยชน์ เพราะมีราคาถูกกว่า ใช้อุปกรณ์น้อยกว่า ทำงานโดยไม่ต้องพึ่งไฟฟ้าได้ จึงยังคงทำให้คอมพิวเตอร์อนาล็อกยังมีบทบาทหน้าที่สำคัญถึงทุกวันนี้ เพียงแต่ในยุคปัจจุบันมีการใช้อุปกรณ์ที่ต้องอาศัยพลังงานไฟฟ้ามากกว่าเดิม รวมทั้งเป็นยุคแห่ง **อินเตอร์เน็ต** จึงทำให้โลกของอนาล็อกหายไปอย่างช้าๆและกำลังถูกโลกของดิจิตอลแทนที่ไป
