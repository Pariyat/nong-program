---
---

# บทนำ

ก่อนจะไปพบกับน้องโปรแกรม เราก็น่าจะต้องผ่านพี่คอมของเรากันสักหน่อย เพราะต่อจากนี้เราจะพบกับศัพท์ด้านเทคโนโลยีคอมพิวเตอร์อีกมากมาย จึงควรเข้าใจว่าอย่างน้อยๆพื้นฐานคอมพิวเตอร์มีอะไรกันบ้าง

> บทนี้ออกๆแนวเป็นความรู้ระดับมัธยมต้น ของเนื้อหาด้านเทคโนโลยีสารสนเทศ แต่ก็จะมีเสริมเกร็ดความรู้ที่สำคัญต่อการเขียนโปรแกรมด้วย และเป็นเนื้อหาตามประสบการณ์ เชื่อว่าหลายๆท่านจะอ่านกันเข้าใจง่ายกว่าหนังสือแน่นอน

## คอมพิวเตอร์คืออะไร?

จริงๆมันยังมีคนเรียกอีกหลายๆศัพท์ ตั้งแต่คอม (COM), ซีพียู (CPU), เคส (Case), เดสก์ท็อป (Desktop) และอื่นๆมากมายที่หลายๆคนเรียกกัน รวมทั้งยังมีประเภทแบบพกพาได้ที่บางคนก็เรียกโน๊ตบุ๊ค (Notebook) หรือแล็ปท็อป (Laptop) ซึ่งมันมีปัจจัยการเรียก และความหมายอีกมากมายที่ควรมารู้ เพื่อที่เราจะได้เรียกได้อย่างถูกต้อง

แต่ก่อนอื่นก็ต้องขออธิบายกันว่าคอมพิวเตอร์ (Computer) คืออะไร และเทคโนโลยีคอมพิวเตอร์ (Computer Technology) มีบทบาทอะไร ซึ่งมันจะกล่าวไปยังประวัติศาสตร์ที่น่าสนใจกันด้วยครับ และทุกๆเนื้อหาน่าสนใจมาก

### การเริ่มต้นของยุคคอมพิวเตอร์

`คอมพิวเตอร์ (Computer)` มีชื่อไทยน่ารักๆว่า `คณิตกรณ์` ซึ่งก็ตามชื่อเป็นเครื่องที่มีความสามารถคำนวณคณิตศาสตร์ แต่ปัจจุบันบางคนอาจจะไม่ทราบว่า `Smartphone` ที่เราใช้กันอยู่ ถูกจัดว่าเป็นหนึ่งในอุปกรณ์คอมพิวเตอร์ด้วยเช่นกัน

ซึ่งถ้าให้เล่าประวัติศาสตร์กันไปเลย คอมพิวเตอร์มันมีคำที่มาที่ไป มาจากคำว่า `Computation` แปลว่าการคำนวณ ซึ่งมนุษย์เริ่มใช้วิธีการคำนวณอย่างง่ายด้วยการใช้ "นิ้วนับเลข" จนกระทั่งมีการพัฒนา Computer ซึ่งเป็นที่แน่ชัดว่าแปลว่าเครื่องช่วยคำนวณ เช่น ลูกคิด นั้นเอง

> สอนภาษากันสักหน่อยแบบเข้าใจง่ายๆ การเติมลงท้ายด้วย tion คือ "การ" และการเติมท้ายคำว่า ter คือ "วัตถุ" นั้นหมายถึงว่า Compute (คอมพิวต์) แปลว่าคำนวณ Computation (คอมพิวเตชั่น) แปลว่าการคำนวณ สุดท้าย Computer (คอมพิวเตอร์) แปลว่าเครื่องคำนวณ

ก็น่าจะเริ่มเห็นความสำคัญของทักษะด้านภาษากันบ้าง เพราะมันทำให้เราเข้าใจ Defination (คำนิยาม) จะช่วยให้เราเข้าใจความหมายของคำมากขึ้นครับ

ซึ่งลูกคิด จัดว่าเป็นคอมพิเตอร์ที่มีการทำงานแบบ `Analog (อนาล็อก)` เข้าใจอย่างง่ายๆได้ว่าเป็นคอมพิวเตอร์ที่ยังไม่ฉลาด มีไว้เพื่อแก้ไขปัญหาบางอย่างเท่าที่อุปกรณ์จะทำได้เท่านั้น

จนมาตอนหลังได้เกิดการทำงานแบบ `Digital (ดิจิตอล)` ขึ้นมา ซึ่งทำให้อุปกรณ์มีความฉลาดมากขึ้น เริ่มสามารถเขียนโปรแกรมคำสั่งเข้าไปได้ และมีความสามารถที่หลากหลายกว่าเดิม ซึ่งก็คือคอมพิวเตอร์ในยุคปัจจุบันนั้นเอง

> ข้อมูลจากอุปกรณ์ Analog จะเป็นไปตามกายภาพ (Physical) ที่สามารถสัมผัสรับรู้ด้วยธรรมชาติ เช่น แสง ลม ความร้อน รวมทั้งการใช้มือมนุษย์นับตัวเลขเช่นกัน ในขณะที่ Digital จะเป็นไปตามข้อมูล (Data) ซึ่งเราไม่สามารถจับต้องได้ และจะมีข้อมูลคือเลข 0 กับ 1 เป็นหลัก ซึ่งข้อมูลจะต้องมีพลังงานหรือสื่อกลาง เป็นตัวกลางในการรักษาการเก็บข้อมูล และเราก็ไม่สามารถเข้าใจมันได้ยกเว้นคอมพิวเตอร์ดิจิตอลด้วยกันเอง

ดังนั้นถ้ายกตัวอย่างเพื่อเปรียบเทียบให้เข้าใจง่ายกว่าเดิม ดังตารางนี้

|Analog|Digital|
|---|---|
|เครื่องวัดอุณหภูมิแบบปลอด|เครื่องวัดอุณหภูมิด้วยเซ็นเซอร์|
|เครื่องวัดความดันแบบสูบลม โดยดูผลจากปลอด|เครื่องวัดความดันแบบใช้ไฟฟ้า พร้อมจอแสดงผล|
|นาฬิกาเข็ม|นาฬิกาดิจิตอล|
|||
