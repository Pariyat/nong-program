---
duration: 30
level: ง่าย
---

# Git

ก่อนอื่นเราก็จะมาแนะนำกันก่อนว่าทำไมต้องใช้ Git ในการพัฒนาโปรแกรม เพราะเป็นสิ่งหนึ่งที่โปรแกรมเมอร์ปัจจุบันก็ยังไม่ทราบถึงวิธีการใช้กันหลายคน ทางเราจึงอยากให้สนับสนุนโปรแกรมเมอร์รุ่นใหม่ได้รู้จักการใช้ Git เป็นสิ่งแรก โดย Git นั้นมีประโยชน์อย่างมากมายดังนี้...

- ช่วยสร้างโปรไฟล์การเขียนโปรแกรมของคุณที่ผ่านมา สามารถนำไปใช้เพื่อการสมัครงานบริษัทโปรแกรมชั้นนำได้
- มีการติดตามการเขียนโปรแกรม ทำให้สามารถอธิบายได้ว่าการพัฒนาโปรแกรมนี้ไปถึงขั้นตอนใด และสามารถย้อนกลับมาได้หากเกิดปัญหา
- สามารถร่วมพัฒนาโปรแกรมพร้อมกันทีล่ะหลายๆคนได้ หรือเปิดเป็น Source code ให้ผู้พัฒนาอื่นๆที่สนใจ สามารถนำไปใช้งานหรือร่วมช่วยเหลือการพัฒนาโปรแกรมของคุณได้
- แบ่งสาขาของโปรแกรมได้ ทำให้การพัฒนาที่จะถูกแบ่งเป็น Feature ที่เรากำลังพัฒนา หรือ Bug ที่เรากำลังแก้ได้อย่างมีระเบียบมากขึ้น

เมื่อเห็นข้อดีขนาดนี้ คิดว่าโปรแกรมเมอร์หลายๆท่านไม่ควรพลาดกับเครื่องมือนี้ ดังนั้นเรามาเริ่มกันเถอะ! 😊

## Git คืออะไร

ถ้าให้อธิบายเข้าใจในบรรทัดเดียว...

> Git คือการควบคุมเวอร์ชั่นของโปรแกรม

ซึ่ง Git เป็นส่วนหนึ่งของการ Version control หรือที่เรียกอีกอย่างว่า Revision control อย่างที่ได้กล่าวไปมันคือการควบคุมเวอร์ชั่นของโปรแกรม ซึ่งกระบวนการเหล่านี้เรียกว่าการ Revision

## การ Revision

Revision นั้นถูกใช้งานในระบบต่างๆมายาวนานตั้งแต่มนุษย์เริ่มเขียนตัวอักษรเป็น เพื่อบันทึกกิจกรรมต่างๆที่อาจจะบอกได้ว่าใครเป็นผู้เขียน จนถึงยุคปัจจุบันการทำ Revision สำคัญต่อการควบคุมข้อมูลที่เกิดการเปลี่ยนแปลงบ่อยๆ ซึ่งยกตัวอย่างที่อาจจะเห็นได้ชัดสุดคือเว็บไซต์ [Wikipedia.org](https://www.wikipedia.org)

ซึ่งทางเว็บไซต์ Wikipedia จะอนุญาตให้ทุกคนสามารถเข้าแก้ไขเอกสารได้ทุกคน แต่จะต้องมีการตรวจสอบตลอดว่าผู้ใดเป็นผู้แก้ และเก็บข้อมูลเก่าก่อนที่จะเกิดการเปลี่ยนแปลง เผื่อในอนาคตหาข้อมูลมีความผิดพลาดจะสามารถดึงข้อมูลเก่ามาใช้ได้ อีกทั้งยังติดตามได้ด้วยว่าผู้ใดเป็นคนแก้ไข ถ้ามาแก้ไขเนื้อหาเล่นๆไม่ได้มีสาระก็คงโดนลงโทษกันตามสภาพ

## การเริ่มต้นฝึกใช้งานฉบับรวดเร็ว

สำหรับบทนี้เราขออธิบายกันก่อนว่ามีกระบวนการทำงานอย่างไร จากนั้นเราจะไปติดตั้งและลองใช้กันดูครับ

### กระบวนการของ Git

โดยการเริ่มต้นโปรเจคโปรแกรมใหม่ของเรา เพื่อควบคุมเวอร์ชั่นด้วย Git จะมีดังนี้

- ทำการ **init** โปรเจคที่ต้องการ
- แก้ไขโปรแกรมของเราในโปรเจค
- เมื่อแก้ไขเสร็จ ให้เพิ่มไฟล์ไปยัง **stage**

ความหมายของศัพท์

> - init ย่อมาจาก Initialization แปลว่าการเริ่มต้น ซึ่งคือการเริ่มต้นโปรเจคใหม่ที่จะใช้ระบบ Git
> - Repository คือชุดโปรเจคที่มีโครงสร้างของ Git
